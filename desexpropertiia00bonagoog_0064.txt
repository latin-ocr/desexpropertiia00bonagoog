, , DE ARGUMENTIS

Cum res ad puellam amatam, ad tempus, in quo amores ’
contineantur, et ad ipsam amorum naturam pertinentes
exposuerimus ad alteiam iam opusculi nostri partem acceden-
dum, et omni vi nitendum utPropertianae poeseos genus, leges
et dotes in lucem proferamusAtque nobis hanc quaestionem
multiplicem, et plures in se gravissimas quaestiones continen-
tem intuentibus, ante omnia placuit de argumentis dicere;
’ primum, ut ostenderemus poetam amatoriis scriptoribus
optimo iure adnumeratum non amorem semper uno eodem·
que modo cecinisse; deinde ut videremus, cum saepius in
- rebus non amatoriis versatussit, quatenus aliis argumentis
par evadere valuerit. Etenim in propatulo est poetam, qui ’
puellam sibi ingenium facere dixerit, in primis amatoriis
argumentis incubuisse. Praeterea est probabile, eum pro
temporibus et amoris vehementia illa argumenta variis modis
tractavisse. Deinde si reputaveris amoris, sicut omnium
humanorum, fluxam esse naturam, quis mirabitur Proper-
tium, ardore iam refrigescente et in consuetudinem verso,

 

