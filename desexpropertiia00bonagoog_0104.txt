..91-

in vehementioribus animi affectibus minori arte has
elegias composuisse. Hos enirn sententiarum solutiores
nexus in iis in primis elegiis invenies, quibus maxime com-
motum fuisse poetam vidimus (ex. g. 8 et 9, ubi exclusus
de morte cogitat, et in elegiis 22b‚ 23, 24, ubi fatetur se
desperatum viles quaesivisse). Cum postea huic claudicanti
statui librarii medelas afferre voluerunt, rem etiam peiorem
effecerunt.

ltaque, ne nos recentiores frequentioribus correctionibus
in eundem errorem deveniamus, temperamento quodam
utamur. Eas tantum correctiones recipiamus quae quodam·
modo necessariae sunt, et vitiis subveniunt, quae alicui
librario referri debent. Nam poetam absurda scripsisse, etiam ,
in summa desperatione, non credendum. Sed ne, a perfectiore
primi libri compositione proficiscentes, hunc in secundi
libri elegiis ordinem statuere velimus, quern illis poeta non
dederit.

Dispositionem elegiarum tertii et quarti libri paucioribus '
⁵ verbis absolvere licebit. Maturior factus poeta liberiore ordine
quam in primo libr0, aliquo modo scholam redolente, usus
est; rursus placidiore animi statu res secum melius cohaererr·
tes, quam in secundo, scripsit. Inde factum est ut editores
minus in his libris restituendis desudaverint. Nam, si varias
quorundam verborum, quae ubique apud antiquos scriptores
occurrunt, lectiones omittamus, de elegiarum tertii libri
numero fere constat apud editores. Etenim 1 et 2, quae in
uno argumento versantur, a Mureto et Scaligero iunctae
sunt, quarn rem multi nostri saeculi editores receperunt,
Iacobus, Hauptius·Vahlenus, L. Muellerus, Baehrensius, sed
non LachmannuS, Hertzbergus, Palmerus. Forsan hic litterula
(vide supra) duobus carminibus distinguendis sufficeret.

 

