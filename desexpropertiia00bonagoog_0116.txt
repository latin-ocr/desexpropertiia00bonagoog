,103-

et exile quoddam reducatur. At Alexandrinis est abusus3
confer Tibullum, qui eruditionem vitavit, Catullum, apud ,
quem plura carmina invenias, quae nullum imitationis
vestigium praebeant; confer Ovidium, qui in exemplis e
mythologia ductis tanquam in suo versatur et dominatur.
Fateor equidem duo Propertianae poeseos elementa, nempe
veros sensus et Alexandrina exemplaria, non semper satis
bene coalescere; ut nonnunquam sua exempla cruda quo·
dammodo neque cocta afferre videatur. Illud est ingenii
vitium, non pectoris. Cum memoriam mythicarum fabu-
larum plenam, ut exundaret, haberet, quid miri si, in
,eadem condicione ac notae mythorum personae positus suam
sortem cum eorum sorte conferret? Hoc naturali modo in eo
fiebat, neque aliquid contra amoris veritatem probat.
Praeterea, ut ad sententiam supra expressam revertamur,
nullam causam habemus cur in illam Propertianam eru·
ditionem tantum invehamur. Nam quamvis concedamus
eum saepe illa abuti, certum est ex illa ipsa eruditione non
raro eius carmina novum nitorem accipere, ita ut eius sensus
quos paulo ‚vehementiores fuisse diximus magnis exemplis
illustrati in sublimiorem et aliquo modo sereniorem locum
extollantur.

Ceterum hunc magni et erecti sensum Propertius in se
ipso reperiebat. Diximus nostrum per plures annos unice
suae puellae amori inserviisse, et illum' unius feminae amo·
rern ita in eius animo regnavisse, ut alios sensus ex. g.
amicitiam, magna ex parte praegravaret. Non tamen is erat
poeta qui sola argumenta amatoria canere valeret, cuius Musa
ad alia maiora celebranda in perpetuum obmutesceret. Certe ’
in primo et secundo libro fere de sola Cynthia agitur3 tamen
iam e secundo libro elucet nostrum ad res elatas sensum

 

