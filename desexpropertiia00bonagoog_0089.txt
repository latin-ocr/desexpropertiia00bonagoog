’‘7⁶-

tamen e tabula desumptis exemplis) in secundo libro ves-
tigia, ubi Propertium violentius fuisse commotum vidimus.
Ceterorum librorum tempore et veri sensus et imitatio ius-
tum sibi locum in opere Propertiano invenerunt, unde
melius secum cohaerentes et peritiore modo constructae ele-
giae natae sunt. Nam quamvis a nobis recentioribus ante
omnia veritas extollatur, etiam arti sua laus est tribuenda,
neque iis assentirer qui ob eam Alexandrinam imitationem
nostrum despicerent. Adstipulor eninr Schulzio, qui (Romis-
che Elegiker, 3²e Auflage, Berlin, 1890, p. 105) dicit in
Propertii carminibus docta exempla sensuum ardorem mode·
ratiorem simul et elatiorem efficere (gemissigt und geadelt).
Et, ut meam sententiam expromam, ibi mihi praecipue Pro-
pertius praecellere videtur, ubi duae res pari modo coniunctae
sunt, ex. g. el. ΙΙ, 12, quam, quamvis in secundo libro conti-
neatur, placidiore animo scriptam fuisse diximus. lbi enim
12 versus poetae Alexandrinorum imitatori, 12 Propertio ipsi
amanti tribuendisunt.

Ut ea, quae ad inventionem spectant, absolvam, pauca
adicienda sunt quae praecipue ad carmina non amatoria perti-
nent. Cum in quibusdam elegiis de certis personis agatur,
non mirum erit quaedam harum personarum vita poetae
fuisse subministrata, ex. g. cum de Marcello (ΙΙΙ, 18) dicat:

Quid genus aut virtus, et q. seq. ‘

ln his carminibus, quae de quibusdam ad Romanam histo-
riam pertinentibus tractant, certum est Propertium, quamvis
ad talia argumenta suscipienda a Callimacho duce impulsus
sit, Romanos fontes exploravisse, praecipue Varronem et
Livium, quod Tuerlrius demonstravit (De Propertii carmi-
num, quae pertinent ad antiquitatem Romanam, auctoribus,

 

