.-μ-

’ Sed de tribus primis libris iam satis dictum, ad
quartum accedamus quem postremum fuisse scriptum,
et ad annum 738s16 descendere, ex elegiis, quas continet,
clare apparet; ut, si nostrum ordinem temporum reci·
piaS, sex annos amplectatur. ln illo libro, ut ad amores
propertianos tandem revertamur, tres sunt elegiae, quarum
duae certe, tertia probabili modo, ad Cynthiam spectent,
nempe elegiae 7, 8 et 5. Hucusque de quinquennio tantum
locuti sumus. Restaret ut, cit. elegiis consideratis quid post
quinquennium evenisset videremus. ·

Hoc loco breviter tantum quaestionem attingemus,
quam in sequenti capite longius enucleare nobis in
animo est. Neglectis elegiis 5 et 8, quas examinandas in
hunc locum reservamus, ubi de modo, quo inter se
amantes in fine amoris vixerint, disseretur, elegia 7 nobis
testis erit, non cum quinquennio amorem Propertii erga
Cynthiam finiisse, et, etiam ¹post Cynthiae mortem, eius
saltem desiderium in poetae animo regnavisse; ut, etiamsi
concederes (quod e loco, quo elegiae nobis pervenerint,
simul ete metricis rationibus non concedimus) elegias
5 et 8 ante finem quinquennii fuisse scriptas, confitendum
tamen esset amorum memoriam longius ipsis amoribus
duravisse, et nobis in mentem venirent hi versus Racinii
Α nostri, pectoris humani acerrimi speculatoris:

Mais il ne put sitot en bannir la pensee;
Vasthi regna longtemps dans son ame offensee.

Sed infra, ut dictum est, fusius de hac retractabitur, et
demonstrabitur etiam post quinquennium non amorum
tantum memoriam, verum amores ipsos vixisse. ’

 

