CAPUT Vll

CONCLUSIO

Cum non nobis in animo sit omnia, quae ad Propertium
aliquo modopertineant, hoc nostro opusculo tractare, restat
ut iis rebus, quae enucleare sumus conati, uno obtutu con·
sideratis, simul nonnullis adiectis praeterea aliis Romanae
elegiae principibus in comparationem arcessitis, nostram de
Propertio et eius opere sententiam in universum exponamus.

Eius amica Cynthia, vero nomine Hostia, maritata fuit,
sicut Lesbia Catulli, Delia Tibulli (l, .2‚ 41), Corinna Ovidii
' (Amores, l, 4). E poetae carminibus constat eam leviorum
morum fuisse, ut non maritum solum deciperet, sed libidi-
nosa avaraque suos amicos vicissim reciperet excluderetque,
uno verbo more prorsus meretricio viveret. Nihilominus
constat in ea poetam misere deperiisse, qui eius durum iugum
non modo quinque annos ferre potuerit, et post anni totius
discidium ad eam sit reversus, sed ne post illos quinque
annos quidem illam deseruerit. Fatendum est tamen Propertii
amorem non eandem semper habuisse naturam, ut in fine
poeta resipiscens merae consuetudini inserviisse videatur.

 

