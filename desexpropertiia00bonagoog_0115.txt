-102-

Proinde eius Cynthia melius a nobis nota est quam cete-
rorum amicae. Ovidii Corinnam nonnulli fictam puellam esse
sunt suspicati, et certe eius effigiem haud facile delineaveris.
Pauca de Delia vel Nemesi e Tibullianis carminibus eruere
licet. Catulli Lesbiam paulo melius novimus, cum hoc
Catulli proprium sit, quod suasrpersonas vividis coloribus
illustret, in claram lucem proferat. Nulla tamen tam firmis
lineamentis quam Cynthia, est designata. Hanc intus et in
cute novimus De eius condicione certe viri docti dissen-
tiunt 3 de eius moribus et indole inter omnes constat ; neque
de condicione ipsa tanta dissensio fuisset, si viri docti Ovidio
duce reputavissent quam depravati fuerint illo tempore
maritatarum feminarum mores.

Ceteroqui hic verus nostri amor non impedivit quin,
morem multorum suae aetatis poetarum secutus ad suos
ignes canendos auxilia extrinsecus petita arcesseret. Errant

qui putant numerum mythicorum exemplorum, quae apud‘
nostrum reperiuntur, adversus sinceritatem eius amoris facere.
Certum est veros sensus saepe falsis coloribus exprimi.
Constat oratores vere commotos non raro ¹damnato rhetorico
dicendi genere fuisse usos, quod testantur multae orationes
saeculo decimo octavo exeunte in nostra patria vexata et peri-
clitante habitae; neque causa est cur Propertius, ob summam
rerum mythicatum notitiam et ostentationem, nonnunquam,
fateor, extra locum positam, non vere commotus luisse
dicatur. Lingua, qua uti didicerat, utebatur, exemplaribus
quae noctu diuque versaverat, nitebatur. Nam eum Alexan-
drina doctrina ab initio fuisse imbutum hoc facto probatur,
' quod statim in primo libro erudita exempla usurpet. Neque

id solus egit. Catullus quantum Alexandrinis debuerit notum
est; demptis Alexandrinis vereor ne Ovidius ipse ad parvum

 

