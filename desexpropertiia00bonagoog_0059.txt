-46—.

poeta, quod elegia ipsa testatur, non iam suam gravitatem
celebrare potuisset. Veritatem de altero uterque noverat, et
ob eam unam causam Cynthia irascitur, quod Propertius
in ea domo, ubi una vivunt, peccans eam videatur deridere.
Iam si elegiam 5 consideremus, lenae consilia, quae poetam
excludivult, non in Propertii domo dari potuerunt. Unde
fit verisimile Cynthiam non semper curn Propertio vixisse,
sed saepius, ut liberior foret, suam alibi, probabili modo
in Suburano vico (7, 15) habuisse domum, non utillum
modo decantatum praetorem, cujus titulo nobis aures
obtundunt, reciperet, sed alium quoque quemvis beatum
amatorem; illud tamen vitae genus inter eos intercessisse,
ut uterque in alterius domo sein sua ipsius domo credere
posset, exceptis tamen temporibus, quibus Cynthia nimis
fideliter lenae consilia sequebatur. Puto tali tempore Cyn·
thiam decessisse, id est, cum poeta non reciperetur; sic

eam vilibus obsequiis fuisse sepultam, poetam vero pos-
terius eius servos et servas in suam domum, illis bene
notam, deportavisse, ut novae dominae, quam sibi interdum
comparaverat, servirent. Quae de veneno sibi dato Cynthia ’
mortua dicit (7, 326), nihili facio (nam de veneno nimis
saepe fit mentio, cf. Ii, 32, 27, et veneficium iocus quidam
communis fuisse videtur).

Quae post Cynthiae mortem evenerint, utrum in aula
poetae lectus genialis fuerit, an caelebs obduratus mortem
obierit, neque ego novi, neque alii, qui incerta de Passenno
Paulo (Plin. Min, Vl, 15 ; IX, 22) somniaverunt.

Ut meam sententiam paucis verbis complectar, puto
⁴ Cynthiam, cum iam vivo marito plus quam libero modo
vixisset, paulatim, postquam eam poeta amare coeperat, in
meretricis eitam esse delapsam; aliquemltamen primi

 

