..67-

poeta, in se ipsum conversus quid enarratis factis sibi
, defluat ostendit, ut eum modo laetitia elatum et inflatum,
modo maerore confectum et futurae mortis cogitationem
versantem videamus ; aut, sua cunr aliorum amatorum
condicione collata, res amoris in universum contuetur. .
At, dicet aliquis, ea non Propertii propria sunt, sed
'unicuique elegiaco poetae conveniunt. Fatemur, sed nobis
supra demonstrasse videmur poetam sua condicione pecu·
liari modo fuisse, perturbatum, ut vere suum animum in
carmina effudisse dici possit. Quis lector, hanc veterem et
novam infelicis amoris historiam evolvens, non cum ipso
poeta commovetur? Quis Romanum poetam legens non in
eius opere aliquas suae vel aequalium vitae particulas vivis
coloribus depictas deprehendit? Haec omnia vera sunt, quia
humana, et humana quia ab homine ips0, id est ab imo
eius pectoris recessu eruperunt. Originem ergo Propertianae
poeseos Propertium ipsum· declaramus, et antequam quid

suae arti debuerit inquiramus, illud liquida voce profiteamur, Α
eum nulli magis quam sibi debuisse.

Haec, sola, quae diximuS, nempe aliquorum eventuum
vivida narratio, et motus animi, qui ex his defluunt, ut
poeta modo suam, modo omnium amantium condicionem
respiciat et queratur, bene tractata ad poetam efficiendum
satis essent. Sed alia sunt, quae apud Propertium inve-
nimus. Primum, ceteroqui' morem plurimorum secutus
utres melius illustret, eas cum his rebus, quas nobis
natur'a praebet, aliquando confert. Es. g. ad amicae pulchri-
tudinem illustrandam scribit ΙΙ, 3,11·12

Ut Maeotica nix minio si certet Hibero
thue rosae puro lacte natant lolia. ·

 

