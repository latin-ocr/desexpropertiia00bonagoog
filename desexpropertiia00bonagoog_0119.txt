—106—

ciles locos plerumque examinatis variis codicum lectionibus
expedies. Nam multae difficultates minus ad Propertium sunt
referenda, quam ad editores qui ante Lachmannum temere
agentes, post eum magna ex parte Groningano, mox uno
Neapolitano nitentes prava elegerunt, vel mala coniecerunt.
Vere bonam editionem adhuc non habemus. Baehrensius‚ qui
Groninganum iure Italis libris adnumeravit, falsa saepe
elegit, salsiora excogitavit. Praeterea, quamvis quibusdam
bonis libris suum locum tribuerit, immerito Neapolitano
humiliorem valorem concessit. l'erum viderunt Solbiskyus
(de codicibus Propertianis‚ Jena‚ 1882) et C. Weberus (de
auctoritate codicum Propertianorum‚ Hagen, 1887), qui curn
Neapolitano primum locum tribuerunt, tum alias familias
scilicet AF et praesertim DV, non contemnendas esse iudi·
caverunt. Cum aliquis Vahlenus vel L. Muellerus his princi·
piis fretus vere mansuram editionem typis mandaverit, tum
demum de obscuritate Propertii erit iudicandum. Praesenti
tempore hoc tantum affirmare possumus nostrum saepe libe-
riore, nonnunquam laxo modo loqui, ex. g. HI, 13, 55-56:

Te scelus accepto Thracis Polymestoris auro
Nutrit in hospitio non, Polydore, tuo.

ubi vere sententia intricata est, vel audacter, ex. g. ΙΙΙ, 14, 5:
Cum pila velocis fallit per brachia iactus

et alibi.

Ceteroqui hanc obscuritatem plerique non tamin senten-
tiis ipsis quam in sententiarum nexu invenerunt. De poetae
desultorio modo cui librariorum commenta et errores super·
venerunt, iam diximus. Erraret tamen si quis hanc in sen-

 

