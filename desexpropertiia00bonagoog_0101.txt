..83...

ΙΙ, 6). Palmerus quoque in sua editione (londinii et Dublini‚
1880) ceteroqui valde laudanda, quippe quae ad fidem Neapo-
litani plurima egregie restituerit, has divisiones maiori ex
parte reicit. De 8in duas elegias divisa nihil dicam‚' cum
etiam post divisionem plurima obscura et intricata remaneant.¹
13 et 28² per litteras tantum dividendae, sunt, neque plures
elegiae constituendae3 nam de illis dici potest quod Plessisius
(Propertiana) del, 8 dixit. Etenim tres partes, in quas a ple-¹
risque reseratae sunt, aliquo modo inter se cohaerent, et
magis varia unius affectus momenta quam varii affectus sunt,
ut verae trilogiae sint, sicut Ottius de 28 tantum dixit (p. 14).
Nam in 13, modo versus 15-16 removeris, altera pars (17-
42) medium iure inter primam et tertiam locum obtinet,
quippe quae versu vexato 25 (sat mea, sat magna est
si tres sint pompa libelli) primam partem, in qua de doctae
Cynthiae puris auribus agitur, in memoriam revocet, et in
tertiae partis maestis sententiis aptum complementum iussis
ad pompam poetae pertinentibus ex quibus constet, inveniat.
Item in 28 tria momenta, non tres elegias habemus. De vale-
tudine Cynthiae ubique agitur. Haec est inter tres partes
differentia, quod in prima (1-34) poeta causas morbi requirit,
puellam monet et solatur, in altera extrema timet, in tertia
de puella servata gaudet, ut iure coicias totam elegiam post
servatam demum Cynthium a poeta fuisse scriptam, varia
aegritudinis Cynthiae momenta contuente (Vide G. G. Ram·
sayum‚ Selections from Tibullus and Propertius, Oxford‚

1887, notes, p. 248).

Certum est igitur has divisiones recentiorum editorum
nonnullis locis esse recipiendas3 quasdam tamen elegias
partes tantum varias sed non varias elegias in se habere;
has partes igitur variis litterulis designari posse, sed has partes

 

