-15..

Augusti mentionem fieri, qua Romani uxorem ducere
cogerentur. Cur, si non maritata Cynthia fuisset, poeta
eam uxorem non duxisset? At, dicit Herzbergus, meretrix
fuit. Sed Propertius suam amicam avagis vilibusque puel-
lis (Ι, 5, 7; ΙΙ, 24, 9) discernit, ab iis, quae palam
quaestum corpore fecerant, quas ingenuis sponsas uxores
habere lege erat interdictum (Uip. Ι, 43, 1); et, etiam si
concedas Cynthiam vilem puellam fuisse, poeta eam
publice riteque concubinatu sibi iungere poterat (Marxius Ι
p. 49). Restat solam uxoris condicionem Cynthiae impe·
dimento fuisse, quominus poetae nuberet.

Iam Propertius (ΙΙ, 32, 45), de moribus Cynthiae
loquens, haec scribit:

Haec eadem ante illam impune et Lesbia fecit

unde merito concludas Lesbiam et Cynthiam eadem con·
dicione eodem modo vixisse. Atqui eorum, qui in Catul-
lianis versibusexpianandis versati sunt, maior pars Lesbiam
eam (vero nomine Clodiam) cum Baylo censet maritatam,
immo noti Clodii sororem fuisse (vide Rostand et Benoist‚
Introd. p. XLVIII); quamuis in horrenda relapsa sit, si
Catullo credendum, qui iliam ea egisse affirmat, quae
- referre pudet (Cat. 58). Ex altera parte Iuvenalis (initio sex
tae satirae) pauperem uxorem montanam impudicis Cynthiae
et Lesbiae opponit : ’

haud similis tibi, Cynthia, nec tibi cuius
Turbavit nitidos exstinctus passet ocellos;

unde optimo iure colligas, cum uxori uxores, non mere-
trices sint opponendae, et Lesbiam, ot eam, de qua hic
agitur, Cynthiamfuisse maritatas.

 

