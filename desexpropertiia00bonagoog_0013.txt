Nunc ad nostri operis divisionem veniamus, Quamvis
unumquodque caput per se stet, duas tantum partes
reperire est, quarum variae divisiones inter se artissime
iungantur; e quibus prior ad vitam poetae, posterior
ad eius poesim pertinet. ln illa Cynthiae condicionem,
de qua viri docti adhuc certant, melius definire studui-
mus 3 deinde quinquennium non iis annis contineri,
quos Plessisius constituerat, demonstrare sumus conati;
postremo quo modo Cynthia et Propertius inter se vixe-
rint, inqua re mihi non pauci erravisse videntur, mani-
festius prodere voluimus ln hac nisi sumus, ut non-
nulla a Germanis nuperrime tractata cum in unum coge· ,
remus, tum aliqua ex parte redargueremus et ad verum
reduceremus. Quibus in rebus propertianae elegiae ver-
'' sarentur‚ quemad modum pro temporibus variis stu-
diis, poeta incubuerit, indicavimus; deinde vidimus
quid sibi, quid aliis debuerit, et quatenus Alexandrinis
poetis adscribi possit. Mox de dispositione eius carmi-
num disseruimuS, de qua re plane diversae fuerunt
doctorum sententiae. Extremo capite aliqua non a nobis
tractata delibare voluimuS, simul quem locum inter
alios romanos elegiacos poetas noster teneret, ostendere.
Etenim illud studuimus, non tanturn ut variae magni
momenti quaestiones in meliore luce ponerentur, sed
etiam ut ex his septem capitibus nostris vera hominis
et poetae effigies delinearetur. Quatenus ad propositum
finem accesserimus, alii diiudicent.

u——-—-—-——-

 

