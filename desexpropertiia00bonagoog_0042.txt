,29-

ante alios separatim et proprio titulo edit0, anno 728s26

¹ exeunte, satis constat.

‚De libris ΙΙ et ΙΙΙ minus certumest. Vidimus elegias
quae in tertio libro continentur posteriori tempori esse
adscribendas. Sed docti certant (et adhuc sub iudice lis
est) quo tempore hi libri publici iuris sint facti, utrum
ab ipso poeta, an ab amicis collectae fuerint elegiae,
etiam de librorum numero. Breviter meam sententiam
expromam.

Mihi quidem certum est hos duos libros eo ordine
fuisse in ceras coniectos quo ad nos pervenerint. Illud
tempore elegiarum, quae certo cuidam tempori tribui
possunt, evincitur, nec minus metricis rationibus Puto
hos ab ipso poeta fuisse editos cum parum probabile
sit poetam tam sibi confidentem (vide. HI, 1) sua in
decimum saltem annum scripta pressisse (vitia archetypo
depravato adscribo). Utrum simul an separatim editi
fuerint, nescio. Quod ad librorum numerum attinet,
decantatum est lachmannum secundum librum in duos
divisisse, considerato hocloco ΙΙ, 13, 25

Sat mea sat magnast, si tres sint pompa libelli,

qui secundum vulgatam numerandi rationem in libro
secundo legitur, et in tertio sibi locum videtur vindicare;
et novi libri initium ab elegia ll, 10 esse capiendum
demonstravisse. De sensu vocis libelli docti inter se diu
disputaverunt (vid. Pless. p. 105-107). Aliunde verbum
sectandum, quod Nonius (p. 169) libro tertio adscribit,
revera ΙΙΙ, 21, 14 vulgatae legitur, unde subrueretur
Lachmanni opinio (contra tamen L. Muellerus qui Prael'.
p. 13 Noniano loco ΙΙΙΙ pro ΙΙΙ legi vult).

 

